# ReadyNotes
Lo scopo del progetto è quello di sviluppare un’applicazione mobile che consenta all’utente di trascrivere in automatico quanto enunciato nel corso di qualsiasi seminario, convegno o lezione a cui partecipa, il tutto attraverso l’API per il Riconoscimento vocale di Azure, che consente la trascrizione in tempo reale dei flussi audio in testo. In particolare, l’utente avrà la possibilità di selezionare la lingua di input per la memorizzazione, nonché la lingua di output in cui verrà trascritto il testo (che può essere diversa o uguale a quella di input). Quanto esposto verrà eseguito attraverso l’API per la Traduzione testuale di Azure, che è un servizio di traduzione automatica basata su cloud che può essere usato per tradurre il testo quasi in tempo reale. Inoltre, sarà anche possibile ascoltare il testo memorizzato nella lingua selezionata attraverso l’API di Sintesi vocale di Azure, che permette ad applicazioni, strumenti o dispositivi di convertire un testo in sintesi vocale. Ciò consentirà all’utente di prestare completa attenzione all’evento cui partecipa, poiché non sarà anche impegnato nel prendere nota. Tuttavia, lo stesso utente potrà disporre degli appunti da poter visionare successivamente grazie all’utilizzo dell’app; il testo verrà sottoposto ad un controllo ortografico prima di essere memorizzato attraverso l’API Controllo ortografico Bing, che è un servizio che usa l’apprendimento automatico e la traduzione automatica statistica per fornire correzioni accurate e contestuali. L’applicazione andrà a memorizzare il testo salvato dall’utente su un database SQL di Azure. Il database SQL di Azure è un database relazionale per utilizzo generico, fornito come servizio gestito. Ancora, l’applicazione offre la possibilità di salvare la data di un evento a cui si intende partecipare, inviando una notifica come promemoria il giorno dello stesso. Infine, avendo salvato l’evento, nel momento in cui l’utente si appresta ad effettuare una registrazione quel determinato giorno, avrà la possibilità di salvare il contenuto del discorso direttamente con il nome con il quale ha registrato l’evento.
